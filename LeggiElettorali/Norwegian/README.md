   ## Fremgangsmåte for uthevningsmandater 
    
For å kunne få et utjevningsmandat må man komme over sperregrensen på 4%. Det vil si at et parti må ha fått 4% av     alle stemmene på landsbasis for å kunne være i posisjon til å få utdelt ett eller flere utjevningsmandater.

Først må det regnes ut hvor mange mandater hvert parti over sperregrensen har rett på. 
- Det gjøres ved at man gjennomfører en nasjonal fordeling hvor man tar hele Norge som et valgdistrikt. Dernest fordeler man alle 169 mandatene ved bruk av Sainte-Lauges metode med 1,4 som det første delingstallet. 
- Resultatet av den nasjonale fordelingen skal sammenlignes med hvor mange distriktsmandater hvert parti faktisk har fått. Denne differansen (mandater i nasjonal fordeling - faktiske distriktsmandater) avgjør hvor mange utjevningsmandater hvert parti har rett på.
- Dersom et parti har flere direktemandater enn det som er gitt i det nasjonale fordelingen, skal det gjennomføres en ny nasjonal fordeling hvor det partiets stemmer og mandater holdes utenfor.

Hvert valgdistrikt skal ha et utjevningsmandat.

For hvert parti som skal få utjevningsmandat , skal det beregnes en vektet kvotient for hvert valgdistrikt. Denne vektede kvotienten beregnes slik:

- Partiets stemmetall i valgdistriktet skal deles på et tall som er 1 større enn det dobbelte av antall direktevalgte partiet har fått i valgdistriktet: 2*direktevalgte mandater + 1
- Dernest skal man vekte disse kvotientene ved at de deles på det gjennomsnittlige antallet stemmer per direktevalgte mandat i distriktet. 

Det første utjevningsmandatet skal tildeles det partiet og det valgdistriktet som har den største vektede kvotienten. Det neste utjevningsmandatet skal tildeles det partiet og det valgdistriktet som har nest størst vektet kvotient, osv. Hvis to kvotienter er like store, skal antall stemmer i valgdistriktet være avgjørende. Hvis partiene også har fått like mange stemmer skal rekkefølgen avgjøres med loddtrekning. 

Beregningen skal fortsette inntil alle partiene har fått det antall utjevningsmandater de skal ha, og hvert           valgdistrikt har fått ett utjevningsmandat.  
